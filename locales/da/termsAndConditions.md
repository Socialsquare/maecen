Velkommen til Mæcen.net
====================

*Mæcen [mεˈseˀn]: En person der yder økonomisk støtte til en kunstner, et bestemt projekt, en organisation el.lign.*

Om Mæcen.net projektet
--------------------

Mæcen.net er en ægte deleøkonomisk platform, der giver brugerne mulighed for at oprette egne Mæcenater og at støtte andres
  
Ved at støtte et bestemt Mæcenat med en fast periodevis (månedlig) betaling, bliver man Mæcen for det pågældende Mæcenat og får adgang til Mæcenatets eksklusive indholdsside.
  
Det er gratis at oprette et Mæcenat.

Ejeren (-ne) af et Mæcenat fastsætter selv prisen, og modtager den fulde betaling fra sine Mæcener, bortset fra 1kr pr Mæcen pr måned, som betales til ’Mæcen Projektet’.   
Hvis du betaler f.eks. 20kr/md går de 19kr direkte til Mæcenatet.

Mæcen.net ejes 100% af  DiGiDi a..m.b.a., der er et andelsselskab, ejet i lige andele af mere end 3.500 andelshavere.
Mæcen.net projektet er derfor Non Profit, og alle indtægter går til drift og forsat udvikling af Mæcen projektet.  
[Læs mere om Mæcen-projektet og om hvordan du kommer igang](https://beta.maecen.net/about "Om mæcen.net")

Kontakt Mæcen.net
---------------
DiGiDi a.m.b.a. +45 27 29 18 14 CVR: DK-27628389  
<a href="http://www.digidi.dk/" target="_blank">www.digidi.dk</a> maecen@digidi.org  


Når du støtter et Mæcenat
==================================
Når du støtter et Mæcenat, bliver du Mæcen for dette. Første gang du blive Mæcen skal du indtaste kortinformationer for at aktivere betalingen.

Fast betaling
-----------
Ved at acceptere vilkårene, godkender du at Mæcen.net automatisk trækker det faste beløb, som du selv har angivet, fra den konto du tilknytter din bruger ved dit første køb.  
Din støtte til et bestemt Mæcenat fortsætter automatisk fra periode til periode (fra måned til måned), med mindre du selv opsiger det eller at Mæcenatet bliver lukket.  
En periode starter den dag du har foretaget den første indbetaling.

Stop din støtte her og nu.
----------------------
Du kan altid afslutte din støtte til et Mæcenat uden yderligere varsel hvorefter der ikke vil blive trukket yderligere beløb fra din konto. [Det kan du gøre her](https://beta.maecen.net/profile "Profil side").  
Betalinger der allerede er gennemført refunderes ikke, men du vil fortsat have adgang til Mæcenatet indtil den periode du har betalt for udløber.

Ændring af betalingsoplysninger
----------------------------
Hvis du skifter kreditkort eller ønsker at anvende et andet kort på Mæcen, kan du foretage ændringer på din [Profil](https://beta.maecen.net/profile "Profil side").  Bemærk, at du kan kun have et kort tilknyttet en profil. Ønsker du at anvende forskellige betalingskort til forskellige Mæcenater, skal du oprette flere profiler.


Personlige informationer er dine informationer
------------------------------
De informationer du afleverer til Mæcen vil ikke blive delt, solgt eller på anden måde videregivet eller overleveret til 3. part.  
Mæcen anvender heller ikke informationerne til intern analyse eller datamining. Så du vil f.eks. ikke finde information om 'at brugere der har støttet dette også har støttet noget andet'.
Mæcen bruger en cookie udelukkende til at gøre det nemmere for dig, så du ikke skal logge ind hver gang du besøger Mæcen.  
Det er kun ejeren af det eller de mæcenater som du støtter der får adgang til informationer om dig, så de kan sende en email til dig. 
Der er ikke andre der vil kunne se hvilke mæcenater du støtter eller hvor meget du støtter med.  
Mæcen.net er udviklet til også at understøtte [Tor browseren](https://www.torproject.org/download/download "Download Tor").

Du må ikke dele indhold du får adgang til
---------------------------------------
Når du støtter et Mæcenat, kan du få adgang til eksklusivt indhold. Dette indhold er forbeholdt de der støtter et bestemt Mæcenat, og de er klart, at du derfor ikke må kopiere, videresende eller på anden måde dele materialet, med mindre det helt tydeligt fremgår af indholdet.

Når du opretter et Mæcenat
======================
Ved at oprette et Mæcenat, får du mulighed for at opkræve et fast månedligt beløb fra de personer, Mæcener, som vælge at støtte dit mæcenat.  
Alle, både enkeltpersoner, foreninger og virksomheder kan oprette Mæcenater.


Det er gratis at oprette et nyt Mæcenat, men...
--------------------------------------
Du fastsætter selv hvor meget dine Mæcener skal betale for støtte dit Mæcenat.  
Ud af dette beløb trækkes 1kr, incl moms, pr måned for hver aktiv Mæcen som støtter dit Mæcenat. resten udbetales til dig.  
Der udbetales på din anmodning, højst en gang pr kalendermåned, til en bankkonto eller en paypal konto.  Beløb under 300kr overføres til næste måned.

Bemærk at indtægterne fra Mæcen.net er momspligtige for virksomheder og skattepligtige for privat personer, da betalingerne bliver betragtet som abonnementsbetaling (og ikke som donationer).

Kun lovligt indhold du har rettigheder til.
-------------------------------------
Som ejer af et Mæcenat kan du give dine mæcener adgang til eksklusivt materiale, i form af tekster, billeder, musik og videoer. Når du uploader materiale til Mæcen.net indestår du for, at alt du har alle nødvendige rettigheder til det materiale du anvender, derunder rettigheder til musik, billeder, film, tekster mv., og at du således ikke krænker 3. mands rettigheder.  
Mæcen.net kan på ingen måde gøres ansvarlig i forbindelse med brug af ulovligt materiale, og forbeholder sig ret til, øjeblikkeligt, at fjerne eller lukke for adgangen til materiale, såfrem der skulle opstå tivister imellem dig og 3. part.
